# 5. Concurrentieanalyse

## **25.02.2019**

### **Dropbox**

Dropbox is een clouddienst waar je bestanden online kan opslaan en synchroniseren met verschillende computers, smartphones en tablets. Je kan bestanden ook offline opslaan. Je hebt alleen internetverbinding nodig om bestanden op de cloud te zetten of te downloaden. Als gratis gebruiker heb je een maximale opslagcapaciteit van 16 GB en betaalde gebruikers 1 TB.

**Structuur**  
Het is mogelijk om mappen en submappen aan te maken. Je kan niet filteren.

**Toegang**  
Bestanden zijn te delen met anderen door middel van een uitnodiging of het versturen van een link. Publieke mappen zijn voor iedereen toegankelijk. 

**Beveiliging**  
Om in te loggen, heb je een e-mail en wachtwoord nodig. Om toegang te krijgen tot bestanden van anderen, heb je een link of uitnodiging van de eigenaar nodig.

### **Google Drive**

Dit is een cloudopslag van Google waar je foto’s, presentaties, opnamen, video’s, tekstbestanden, etc. kan opslaan, tot wel 15GB. Je hebt overal toegang tot je bestanden. Er zijn een aantal externe applicaties die werken met Google Drive.

**Structuur**  
Je kan mappen en submappen maken en elk een kleur geven.

**Toegang**  
Om anderen toegang te geven tot jouw bestanden, stuur je hen een uitnodiging of geheime link. Je kan deelnemers drie mogelijke toegangsniveaus geven: ‘mogen bewerken’, ‘mogen reageren’ en ‘mogen weergeven’. 

**Beveiliging**  
Om in te loggen heb je je G-mailadres en een wachtwoord nodig. Je kan een tweede authorisatiecode inschakelen. Dan ontvang je een sms. Openbare bestanden zijn via Google search te vinden. Het is ook maar de vraag wat Google met jouw informatie doet.

### **Notion**

Een tool waar je kan schrijven, plannen en organiseren. Alles in één tool die vele andere tools vervangt. Notion synchroniseert met al je apparaten en werkt in een browser. Het werkt ook offline. Het is gratis \(maximaal 1000 block storage\) of betaald tot 16 dollar per maand \(onbeperkt block storage\).

**Structuur**  
Je kan notities schrijven, kennis en informatie in mappen en submappen opslaan, taken verdelen en in een kalender zetten en databases bijhouden.

**Toegang**  
Gratis gebruikers kunnen toegang verlenen aan anderen door een link te sturen. Betaalde gebruikers hebben meer geavanceerde instellingen en kunnen voorkomen dat anderen bestanden extern delen.

**Beveiliging**  
Je kan inloggen met een e-mailadres en wachtwoord of met je Google-account.

### **Slack**

Slack is een samenwerkingsplatform, waar je constant in contact staat met je team. Je kan conversaties aanmaken waar je je team en klanten toegang tot kan geven, spraak- en videochatten, je scherm live delen en verschillende soorten bestanden delen.

**Structuur**  
Je kan ‘channels’ aanmaken waar je de toegang kan aanpassen. Binnen die kanalen heb je gecategoriseerde topics. De topics lijken op chats.

**Toegang**  
Wie toegang heeft tot een kanaal, kan je instellen. Per topic kan je aangeven wie het kan zien, of er gereageerd op kan worden en of het bewerkt kan worden.

**Beveiliging**  
Slack heeft veel beveiligingscertificaten. Je kan inloggen met tweestapsverificatie.

### **STACK**

Stack is een online harde schijf waar je veilig en makkelijk bestanden opslaat en deelt. Je hebt overal toegang tot je bestanden en je kan back-ups er in opslaan. Het is nodig om een betaald abonnement af te sluiten. Je krijgt dan een maximale opslagcapaciteit van 250 GB tot 10.000 GB.

**Structuur**  
Je kan mappen en submappen aanmaken.

**Toegang**  
Je kunt een bestand op map delen met anderen door middel van gebruikers toe te voegen of een link die je met een wachtwoord kan beveiligen. Hier kan je indien gewenst een vervaldatum instellen. Je kan op deze manier ook iemand de mogelijkheid geven om zelf te uploaden. Je kan een bestand op ‘alleen lezen’ zetten.

**Beveiliging**  
Je kan een extra beveiligingslaag inschakelen met een tweede authorisatiecode. De bestanden worden versleuteld opgeslagen op Nederlandse servers, om zeker te weten dat niemand anders aan je bestanden komt.

### **Conclusie**

Qua structuur lijken alle tools op elkaar. Je kan bestanden in mappen gooien of ter plekke lijstjes en taken aanmaken. Waar het hier aan ontbreekt is dat je veel zelf moet invullen en de juiste map kiezen, wat tijd kost en veel gebruikers demotiveert, waardoor informatie niet goed wordt opgeschreven en in de verkeerde mappen belandt. 

De tools zijn iets te formeel in hun tone of voice. Het zou gebruikers een fijner gevoel geven wanneer deze informeler en losser is, met veel humor. Dit motiveert hen om mijn tool te gebruiken in plaats van andere.

Om gebruikers extra te motiveren \(als dit nodig is\), kunnen zij nog worden beloond als zij informatie delen. Dat heeft een bestaande tool nog niet gedaan.

Op het gebied van beveiliging lopen de meeste tools niet echt vooruit. Wachtwoorden zijn te makkelijk te hacken en de tweestapsverificatie is niet anders.

Goede punten zijn onder andere de overzichtelijke structuur van de apps, grote opslagcapaciteiten en dat je vaak kan instellen wie toegang heeft tot bepaalde informatie en of er op gereageerd kan worden.

## Week 10

### Tumblr

Een microblogging-systeem en sociaalnetwerksite waar je jezelf kan uitdrukken en kan connecten met anderen. 

**Knelpunten**  
Bestanden kunnen niet worden gecategoriseerd in mappen en submappen.

**Inspiratie voor Yksi**  
Wanneer je binnenkomt op de pagina, is uploaden het eerste wat je kan doen en de meest recente posts staan op de homepagina. Bij Yksi zal de zoekfunctie primair worden en meest recent geüploade content op de homepagina staan.

### **Evernote**

Evernote is een notitie-app. Je kan taken bijhouden, projecten beheren en geordend blijven. Je kunt deze informatie bekijken op desktop, tablet en mobiel.

**Knelpunten**  
De zoekfunctie is niet heel uitgebreid. Je kan niet zoeken op categorie. Daarnaast staat tekst centraal en wordt er niet veel beeld gebruikt.

**Inspiratie voor Yksi**  
Je kan elke notitie een tag meegeven en een template kiezen wat het best past bij jouw informatie. Tags meegeven aan projecten op Yksi is een goed idee, want dan kan je gerichter zoeken. Voor elk soort informatie kan een andere template worden gebruikt, zodat je alles wat nodig is kan invullen zonder daar over na te hoeven denken.  
  


