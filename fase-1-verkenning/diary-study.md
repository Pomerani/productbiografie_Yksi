---
description: Week 3 - 5
---

# 3. Diary study

In de derde week ben ik een diary study begonnen. Ik heb de medewerkers van Woedend! gevraagd of ze twee weken lang bij wilden houden welke informatie ze delen, waar, op welk moment, met wie en wie er toegang tot zou mogen hebben. Het invulformulier zag er als volgende uit.

### Diary study

**Uitleg**  
Voor mijn afstudeerproject ben ik onderzoek aan het doen naar de behoeften en wensen van medewerkers van Woedend! op het gebied van delen van kennis, informatie en handige tools/widgets etc. binnen het bedrijf en met freelancers en derde partijen. Dit gaat mij helpen de samenwerking tussen medewerkers zoefficieÌˆnt mogelijk maken, zonder dat er kennis en tijd verloren gaat.

Om erachter te komen wat voor informatie er wordt gedeeld of gedeeld wil worden, op welk moment, waar en met wie, heb ik je gevraagd een dagboek bij te houden. Je mag ook opschrijven welke informatie je ontvangt en zou willen ontvangen.  
Is er helemaal niets dat je deelt, wil delen, ontvangt of wil ontvangen, geen probleem. Ook dat is een uitkomst.

Er zijn invulformulieren bijgevoegd om het je wat gemakkelijker te maken.

**Kennis, informatie of goede tool/widget/etc. \(x6\)**  
Wat voor kennis, informatie of goede tools/widgets/etc. deel je, wil je delen, ontvang je of wil je ontvangen?

Op welk moment en waar deel je dit, wil je dit delen, ontvang je dit of wil je dit ontvangen?

Met wie deel je dit, wil je dit delen, van wie ontvang je dit of van wie wil je dit ontvangen?

Zou iedereen binnen het bedrijf toegang mogen hebben tot deze informatie?

Zouden freelancers en derden toegang mogen hebben tot deze informatie?

